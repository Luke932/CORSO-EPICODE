<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Testo con sfondo colorato</title>
</head>
<body bgcolor="#00ffff">
   <h1>CANTO 1</h1> 
<p>

Nel mezzo del cammin di nostra vita<br>
mi ritrovai per unav selva oscura,<br>
ché la diritta via era smarrita.<br>
<br>
Ahi quanto a dir qual era è cosa dura<br>
esta selva selvaggia e aspra e forte<br>
che nel pensier rinova la paura!<br>
<br>
Tant' è amara che poco è più morte;<br>
ma per trattar del ben ch'i' vi trovai,<br>
dirò de l'altre cose ch'i' v'ho scorte.<br>
<br>
Io non so ben ridir com' i' v'intrai,<br>
tant' era pien di sonno a quel punto<br>
che la verace via abbandonai.<br>
<br>
Ma poi ch'i' fui al piè d'un colle giunto,<br>
là dove terminava quella valle<br>
che m'avea di paura il cor compunto,<br>
<br>
guardai in alto e vidi le sue spalle<br>
vestite già de' raggi del pianeta<br>
che mena dritto altrui per ogne calle.<br>
<br>
Allor fu la paura un poco queta,<br>
che nel lago del cor m'era durata<br>
la notte ch'i' passai con tanta pieta.<br>
<br>
E come quei che con lena affannata,<br>
uscito fuor del pelago a la riva,<br>
si volge a l'acqua perigliosa e guata,<br>
<br>
così l'animo mio, ch'ancor fuggiva,<br>
si volse a retro a rimirar lo passo<br>
che non lasciò già mai persona viva.<br>
<br>
Poi ch'èi posato un poco il corpo lasso,<br>
ripresi via per la piaggia diserta,<br>
sì che 'l piè fermo sempre era 'l più basso.<br>
<br>
Ed ecco, quasi al cominciar de l'erta,<br>
una lonza leggiera e presta molto,<br>
che di pel macolato era coverta;<br>
<br>
e non mi si partia dinanzi al volto,<br>
anzi 'mpediva tanto il mio cammino,<br>
ch'i' fui per ritornar più volte vòlto.<br>
<br>
Temp' era dal principio del mattino,<br>
e 'l sol montava 'n sù con quelle stelle<br>
ch'eran con lui quando l'amor divino<br>
<br>
mosse di prima quelle cose belle;<br>
sì ch'a bene sperar m'era cagione<br>
di quella fiera a la gaetta pelle<br>
<br>
l'ora del tempo e la dolce stagione;<br>
ma non sì che paura non mi desse<br>
la vista che m'apparve d'un leone.<br>
</p>
</body>
</html>